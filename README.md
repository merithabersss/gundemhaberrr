# gundemhaberrr
En Güncel Habelerrrrrrrr Buradaaaa

Osimhen transferinde bu hiç hesapta yoktu: Gece yarısı İtalya'ya gitti, Napoli kabul edecek

Galatasaray forması altında bu sezon muhteşem bir performans sergileyen Victor Osimhen'in gelecek sezon hangi formayı giyeceği tüm futbol kamuoyu tarafından merak ediliyor. Galatasaray'ın teklifini ilettiği Nijeryalı yıldız için bir sürpriz yaşandı ve İtalya'ya sürpriz bir uçuş gerçekleştirildi. Teklifin detayları da ortaya çıktı. İşte detaylar...

Galatasaray'da Victor Osimhen için her geçen gün artan 'Kalacak mı, gidecek mi?' sorusunun düğümü yavaş yavaş çözülmeye başladı.

Başakşehir FK maçı öncesi yakın arkadaşlarını İstanbul'a davet eden Nijeryalı yıldız dün antrenman öncesi basın mensuplarının sorularını yanıtlayacaktı, ancak son anda bu iptal edildi.

Galatasaray teklifini ilettiği yıldız oyuncunun karar vermesini beklerken Suudi Arabistan ekibi Al Hilal devasa bir teklif yapmıştı.

Kararını henüz açıklamayan yıldız oyuncu için sürpriz bir gelişme yaşandı. İngilizlerin İtalyan kaynaklarına dayandırdığı habere göre bu akşam İtalya'da bir transfer zirvesi yaşanacak.

Daily Mail'in manşetten duyurduğu habere göre; Manchester United, transfer planlamasından sorumlu yönetici Matt Hargreaves'i Napoli Başkanı Aurelio De Laurentiis ve Sportif Direktör Giovanni Manna ile görüşmesi için İtalya'da gönderdi.

Manchester United, Napoli'ye Victor Osimhen'e karşılık Rasmus Hojlund ve 40 milyon Euro'ya yakın bir teklif yapacak. Yine İtalyan kaynaklarına göre İtalyan ekibi bu teklifi kabul etmeye hazır.

AL HİLAL BAŞKANI KENDİNDEN EMİN 
Öte yandan Osimhen ile ileri seviyede görüşmeler gerçekleştiren Al Hilal, bu transfer için henüz Suudi hükümetinden onayı alamadı. Ancak mavi-beyazlı kulüp bu onayın geleceğinden emin, iddialara göre başkanın çevresine bu transferi gerçekleştirdiklerini söylediği de iddia ediliyor.
